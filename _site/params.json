{"name":"Salceanu Ioan","tagline":"Instructor auto autorizat Iasi","body":"Dragă cititorule,\r\n\r\nDacă ai ajuns aici, fie cineva m-a recomandat în calitate de instructor auto, fie urmează să faci școala de soferi în Iași și ai căutat pe internet un instructor auto bun. Oricare ar fi calea prin care ai găsit acest site permite-mi să mă prezint!\r\n\r\nEu mă numesc Sălceanu Ioan, am peste 20 de ani experiență în această meserie și prin intermediul acestui site am să îți spun câte ceva despre mine în scopul de a te convinge să mă alegi a-ți fi instructor.\r\n\r\nSunt un om calm și jovial, dar ferm și hotărât când este nevoie. Nu cred că șoferia este un talent iar unii oameni se nasc fără el. Cred că șoferia este o deprindere, iar dacă este voință și răbdare până la urmă ... te deprinzi. \r\n\r\nMă pun mereu la curent cu schimbările codului rutier, astfel încât învățăceii mei să beneficieze nu numai de o bună pregătire practică, dar și puțină teorie, pentru că merg mult mai bine împreună.\r\n\r\nÎn ațâția ani de meserie învățăceii mei au fost de toatele felurile și am învățat să mă dau după ei încât să-i facă să se simtă confortabil la volan. Din acest motiv majoritatea celor ce m-au avut ca instructor mi-au devenit mai apoi prieteni. \r\n\r\nMașina pe care vei învăța să conduci, dacă mă vei alege să îți fiu instructor, este o Toyota Yaris, pe motorină, roșie ca focul(să-ți surâdă norocul!). Este foarte ușor de condus și toarce ca o pisicuță pe străzile dulcelui târg al Ieșilor.\r\n\r\nDacă te-am convins, mai jos sunt sunt câteva detalii pe care doresc să ți le aduc la cunoștință.\r\n\r\nMă poți contacta la numărul de telefon: 0745328362\r\nSau îmi poți scrie pe email: sălceanu.ioan@gmail.com\r\nTariful meu este: 900 lei școala (15 ședințe)\r\nO ședință în afara celor de școală este: 80 lei","google":"","note":"Don't delete this file! It's used internally to help with page regeneration."}